<html>
<head>
<meta http-equiv="Content-Type" content="text/html; charset=UTF-8"/>
<title>Datu apstrāde un programmēšana: Tests</title>
<style>
body {
  margin: 5%;
  font-family: sans-serif;
}
h1 {
  font-size: 160%;
}
h2 {
  font-size: 130%;
}
</style>
</head>

<body>

<p><b><a href="../de/dataproc-index.html">Uz sākumu</a></b></p>

<h1>'Students #12' - "Datu apstrāde un programmēšana" - Tests</h1>

<h2>1. uzdevums: Lotkas-Volterras vienādojumi</h2>

<p><b>Scenārijs:</b> Amerikāņu matemātiķis un demogrāfs Alfrēds Lotka un itāliešu matemātiķis 
Vito Volterra neatkarīgi viens no otra nonāca pie modeļa, kurš apraksta mākslīgu ekosistēmu, 
kurā dzīvo zālēdāji un plēsēji, kuru populācijas viena otru uztur līdzsvarā. 
Par šo modeli var izlasīt, piemēram, Vikipēdijā:  
<a href="http://en.wikipedia.org/wiki/Lotka%E2%80%93Volterra_equation">Lotka–Volterra equation</a>. 
Šajā uzdevumā jāpielāgo R valodā uzrakstīts scenārijs, kurš soli pa solim 
rēķina zālēdāju un plēsēju populāciju skaita izmaiņas. 

<p>Kādā zemē dzīvo divu veidu zvēri - paviāni un gepardi.  
Paviāni pārtiek no augu barības, savukārt gepardi pārtiek no paviāniem. 
Paviānu skaita pieauguma ātrums ir proporcionāls jau esošo paviānu skaitam (ar koeficientu &alpha;), 
no šī ātruma atņem apēsto paviānu skaitu, kas proporcionāls paviānu-gepardu satikšanās reižu skaitam 
(paviānu un gepardu skaita reizinājumam) ar koeficientu &beta;. 
Savukārt gepardu skaita pieauguma ātrums, ja nav paviānu, ir negatīvs un proporcionāls jau 
esošo gepardu skaitam ar koeficientu &gamma;, ko palielina par lielumu, kas 
proporcionāls paviānu-gepardu satikšanās reižu skaitam
(paviānu un gepardu skaita reizinājumam) ar koeficientu &delta;</p>

<p>Zvēru skaitu katras dienas sākumā izsaka ar dubultās precizitātes daļskaitļiem 
(šī ir modeļa atšķirība no realitātes - t.i. ir pilnīgi iespējami ļoti nelieli pozitīvi 
skaitļi, kas izsaka dzīvnieku skaitu. Piemēram, mili-, mikro-, nano- un piko-gepardi.  
Šos daļskaitļus glabā attiecīgi vektoros x (paviāni) un y (gepardi). 
Gepardu un paviānu skaits dienas beigās mainās par lielumiem dx un dy, ko apraksta
šādas formulas:</p>

<p><img src="https://chart.googleapis.com/chart?cht=tx&chl=\left\{\begin{array}{ccl}\frac{dx}{dt}%26=%26x(\alpha-\beta%20y)\\\frac{dy}{dt}%26=%26-y(\gamma-\delta%20x)\end{array}\right." 
alt="Lotka-Volterra equations for pray-predator"/></p>
 
<p><b>1.solis</b>: Izveidot datorsimulāciju, kura darbina ciklu N reizes, 
uzkrāj vektoros x un y vērtības katras dienas sākumā, bet pēc tam attēlo paviānu 
un gepardu skaitu grafiski. Šim un turpmākajiem uzdevumiem 
koda paraugu var apskatīties šeit: 
<a href="http://java-eim.googlecode.com/svn/trunk/ddgatve-exam/script.R">http://java-eim.googlecode.com/svn/trunk/ddgatve-exam/script.R</a>
Nepieciešamie parametri doti tabulā:</p>  

<table border='1'>
<tr><th>Mainīgais</th><th>Vērtība</th></tr>
<tr><td>x(1)</td><td>0.6</td></tr>
<tr><td>y(1)</td><td>0.2</td></tr>
<tr><td>&alpha;</td><td>1.6E-2</td></tr>
<tr><td>&beta;</td><td>3E-2</td></tr>
<tr><td>&gamma;</td><td>9E-3</td></tr>
<tr><td>&delta;</td><td>2.2E-2</td></tr>
<tr><td>N</td><td>4000</td></tr>
</table>

<p><b>2.solis:</b> Zīmēt apvienotu grafiku - paviānu un gepardu skaitu atkarībā no dienu skaita. 
Paviānu skaitu apraksta zaļš grafiks; gepardu skaitu - melns grafiks. 
R valodas izteiksmes, ar kurām to var izdarīt, ir šādas:</p>
<pre>
plot(x, type="l", col="green", ylim=c(0,max(x)))
lines(y, type="l", col="black")
</pre>
<p><b>3.solis:</b> Ierakstot "plot" funkcijā papildus parametrus "xlab" un "ylab" - 
piešķirt asīm saturīgus nosaukumus:  uz horizontālās ass rakstīt "Dienas", un 
uz vertikālās - "Zvēri".</p>

<p><b>4.solis:</b> Ja Jūs pamanāt, ka grafikos neparādās latviešu modificētie burti 
(piemēram, "ā" un "ē"), tad tos var aizstāt ar Unikoda numuriem. Teiksim, "\u0101" apzīmē 
mazo "ā"; un "\u0113" apzīmē "ē". T.i. vārda "Zvēri" vietā var rakstīt "Zv\u0113ri", ja 
tas ko palīdz.</p>

<p><b>5.solis:</b> Izmantojot funkciju "min(y)", izskaitļot minimālo 
gepardu skaitu - un pierakstīt to.

<p><b>6.solis:</b> Eksportēt iegūto grafiku (piemēram, kā PNG failu) - novietot to 
direktorijā <tt>/home/skolnieksNN/Dokumenti/YourName/exam/name-exam</tt>; nosaukt 
<tt>chart1.png</tt>. Līdzīgi izveidot failu <tt>script1.R</tt>, kurš satur TIKAI 
kodu, kas rēķina Lotkas-Volterras vienādojumu.</p> 

<p><b>7.solis:</b> Ar komandām "Add" un "Commit" ievietot to savā versiju kontroles sistēmā.
</p>

 



<h2>2.uzdevums: Zīmēt Mēness lēktu/rietu grafiku</h2>

<p><b>Scenārijs:</b> Mēness lēktu un rietu laiki mainās atkarībā no Mēness fāzēm - 
atšķirībā no saules grafikiem, šo grafiku galvenais cikls ir nevis 1 gads, bet viens 
sinodiskais mēnesis (apmēram 29.53 dienas).</p>

<p>Atšķirībā no Saules, kura mērenajā joslā katrā 24h diennaktī vispirms 
lēc un pēc tam noriet, Mēness var rīkoties dažādi - dažās mēness 
fāzēs tas vispirms noriet un vēlāk tanī pašā dienā
uzlēc. Var arī notikt tā, ka dažās dienās tas tikai lēc, bet nenoriet; vai arī tikai noriet, 
bet neuzlēc.</p>

<p>Šajā praktiskajā darbā vajadzēs zīmēt Mēness lēkta un rieta 
grafikus; kā arī - cik ilgi tas katru dienu pavada virs horizonta. 
Lai atvieglotu uzdevumu, šoreiz neaplūkosim vietas polārajos apgabalos.
</p> 


<p><b>1.solis:</b> Iet uz servisu <a href="http://aa.usno.navy.mil/data/docs/RS_OneYear.php">http://aa.usno.navy.mil/data/docs/RS_OneYear.php</a>; 
ievada datus par savu pilsētu (sk. tabulu):</p>

<table border='1'>
<tr><th>Mainīgais</th><th>Vērtība</th></tr>
<tr><td>Pilsētas nosaukums</td><td>Čeļabinska</td></tr>
<tr><td>Ģeogrāfiskais garums</td><td>61°23′E</td></tr>
<tr><td>Ģeogrāfiskais platums</td><td>55°09′N</td></tr>
<tr><td>Laika josla</td><td>UTC+6</td></tr>
</table>

<p><b>2.solis:</b> Iekopējiet izvadīto datumu un Mēness lēktu/rietu  tabulu 
LibreOffice Calc vai līdzīgā izklājlapā. Sadalīt pa fiksēta platuma kolonnām un iekopēt 
Google Docs izklājlapā. Izklājlapa ar "Share" jāpadara redzama ikvienam, kuram 
ir links; šī izklājlapa arī jāpublicē Webā kā CSV.</p>

<p><b>3.solis:</b>  Izmantojiet 
<a href="../de/dataproc-sunset-graph.html">Saules/Mēness prakt.darbu</a> vai 
<a href="../R/moonsets.R">moonsets.R</a> (Mēness lēktu rietu attēlošanas scenāriju) 
vai citus Jums zināmus koda paraugus (var arī to, ar kuru Jūs zīmējāt saullēktu/saulrietu 
diagrammas kursa 1.nedēļā). Mēness-lēkta grafiku zīmēt sarkanu; Mēnes-rieta grafiku - zilu.</p>

<p><b>4.solis:</b> Aprēķināt Mēness pavadīto laiku virs horizonta. Ja Mēness-riets kādu dienu gadās vēlāk nekā 
Mēness-lēkts, tad no Mēness-rieta var atņemt Mēness-lēktu un iegūt "stundas virs horizonta". Ja viņu secība ir pretēja, 
tad arī var atņet no lielākā skaitļa mazāko, bet bet laiks virs horizonta "24h - atraistais lielums".
Laiku virs horizonta apzīmēt ar zaļu grafiku.</p>

<p><b>5.solis:</b> Pilsētas nosaukumu, tās ģeogrāfisko garumu un platumu attēlot 
grafika virsrakstā. Laika joslu attēlot pie vertkālās ass.</p>

<p><b>6.solis:</b> Eksportēt iegūto diagrammu kā PNG - <tt>chart2.png</tt>; un 
R scenāriju (kurš nedara neko citu - tikai zīmē augšminēto diagrammu) - kā <tt>script2.R</tt>. 

<p><b>7.solis:</b> Līdzīgi kā iepriekšējā uzdevumā, abus 6. solī izveidotos failus
ar "Add" un "Commit" ieraksta repozitorijā.   




<h2>3.uzdevums: Cepuru samainīšana</h2>

<p><b>Scenārijs:</b> Uz viesībām atnākuši 100 ciemiņi - un sakāra priekšnamā savas cepures.
Viesības iztraucēja policija - un visi ciemiņi steigā izklīda. 
Katrs paķēra pirmo cepuri, kas gadījās pa rokai. Varbūtību teorijā ir zināms, ka 
aptuveni ar varbūtību p = 0.37%, NEVIENS nepaņems savu cepuri.</p> 

<p>R programma, kas to rēķina ir šāda:</p>

<pre>
# cik reižu simulē eksperimentu
numExperiments <- 10000
# cik reižu neviens nedabūja savu cepuri 
total <- 0
# atkārto 10 tūkstošus reižu:
for (i in 1:numExperiments) {
  # x - visi skaitļi no 1 līdz 100 pareizā secībā
  x <- 1:100
  # y - visi skaitļi no 1 līdz 100 nejauši sajauktā secībā
  y <- sample(1:100)
  # all(??) - pārbauda, vai tas, kas rakstīts iekavās VIENMĒR ir pareizi. 
  # Ja  x[n] != y[n] (t.i. x[n] un y[n] nav vienādi, kur n = 1,2,3,...,100)
  # tad palielina total - pieskaita vieninieku
  if (all(x != y)) { total <- total + 1} 
}
# pašās beigās izdala "veiksmīgo" eksperimentu skaitu ar visu eksperimentu skaitu
total/numExperiments
</pre>

<p>Jūsu uzdevums ir augšminētā uzdevuma izmaiņa: 
Šoreiz mēs par "veiksmīgu" mēs uzskatām tādu cepuru sajaukšanos, kur 
ne tikai neviens nedabū pats savu cepuri, bet arī - nedabū sava kaimiņa cepuri. 
T.i. x[n] un y[n] vienmēr atšķiras vairāk kā par 1.</p>

<p><b>1. solis</b> Izmainīt datorprogrammiņu (rindiņu, kas rakstīts iekš all(...)) tā, 
lai pārbaudītu to, vai x un y atšķiras vismaz par 2.</p>

<p><b>2.solis:</b> 10000 reižu atkārtot šo eksperimentu; 
noskaidro cik pavisam bija veiksmīgu eksperimentu un šo skaitli izdala ar 1000; 
ieraksta eksāmena formā. Noglabā arī scenāriju <tt>script3.R</tt> - iesūta ar "Add" un "Commit" 
versiju kontroles rīkā.</p>


<h2>4.uzdevums: Krāsainās virknes</h2>

<p><b>Scenārijs:</b> Ja aritmētiskai progresijai rēķina atlikumus, dalot ar kādu skaitli, 
tad šie atlikumi veido raksturīgu rakstu jeb musturi (<b>pattern</b>). 
Šajā uzdevumā Jums dots 
zīmējums, kurš attēlo aritmētisku progresiju ar nezināmu pirmo locekli un 
nezināmu diferenci - un tieši 17 locekļiem: <b>xx <- seq(??, by=??, length.out = 17)</b>.</p>

<p>Pēc tam šīs virknes locekļiem meklēti atlikumi dalot ar trešo nezināmo skaitli; 
šie locekļi nokrāsoti 3, 4 vai 6 dažādās krāsās no varavīksnes krāsu spektra, attēloti ar 
pilniem vai par tukšiem kvadrātiņiem, un sazīmēti 2 vai 3 dažādos izmēros.</p>

<p><b>Ieteicamā risināšanas secība:</b></p>

<ul>
<li>Noskaidrot aritmētiskās progresijas pirmo locekli (t.i. 
y-koordināti viskreisākajam kvadrātiņam) un progresijas diferenci - attālumu 
pa vertikāli no viskreisākā kvadrātiņa līdz nākamajam kreisākajam</li>
<li>Noskaidrot, ar kuru skaitli dalot ir iegūti atlikumi - 
šai nolūkā var domās paturpināt aritmētisko progresiju un redzēt uz kuru skaitli 
tā nokrīt. Piemēram, ja Jūsu skaitļu virkne ir "2, 5, 8, 11, 14, 1, ...", tad 
var pamanīt, ka aiz 14 nākamais progresijas loceklis būtu 17 - bet tā kā tas nokrīt
lejā uz 1 (t.i. samazinās par 16), tad kļūst skaidrs, ka virknē ir sarakstīti 
atlikumi dalot ar 16.</li>
<li>Izveido vienkāršu R koda fragmentu, kurš attēlo Jūsu virknes punktus ar 
bezkrāsainiem bumbulīšiem. Piemēram, virknei "2, 5, 8, 11, 14, 1, ..." šis 
koda fragments būtu: 
<pre>
x &lt;- seq(2,by=3,length.out=17)
plot(x)
</pre>
</li>
<li>Novēro, cik dažādās krāsās ir nokrāsoti punkti Jūsu virknē. <b>plot()</b>
funkcijai pievieno papildu parametru <b>col=rainbow(__)</b> kur pasvītrojumzīmes
vietā raksta krāsu skaitu. Šīs krāsas pēc tam periodiski tiks atkārtotas - un 
visi 17 punkti tiks nokrāsoti. Darbina koda paraugu <b>plot()</b> funkcijai 
pierakstot "col" parametru - un apskatās, vai krāsu 
salikums sakrīt ar zīmējumā doto.</li>
<li>Novēro, vai kvadrātiņi ir pildīti vai tukši. Tukšu kvadrātiņu gadījumā 
funkcijai <b>plot()</b> pievieno parametru <b>pch=22</b>, pilnu kvadrātiņu 
gadījumā - pievieno parametru <b>pch=15</b></li>
<li>Noskaidro, kādi ir kvadrātiņu izmēri. Ja tie visi ir vienādi, tad
funkcijai <b>plot()</b> pievieno parametru <b>"cex=1"</b> (mazs kvadrātiņš), 
<b>"cex=2"</b> (vidējs), <b>"cex=3"</b> (liels), <b>"cex=4"</b> (ļoti liels). 
Ja izmēri nav vienādi, bet ritmiski mainās - piemēram starp mazu, vidēju un 
lielu, tad norāda "cex" vērtību kā vektoru. Piemēram, <b>"cex=c(1,2,3)"</b>.
</li>
<li>Kopumā R kods pēc visām veiktajām izmaiņām izskatīsies aptuveni šāds 
(pasvītrojumzīmju vietā ir konkrēti skaitļi). 
<pre>
xx <- seq(___, by=___, length.out = 17)
plot(xx %% ___, col=rainbow(___), pch=___, cex=c(_,_,_), xlab="", ylab="")
grid()
</pre>
</li>

<p><b>Attēls:</b></p>

<p><img src="chart4-12.png"/></p>

<p><b>1.solis:</b> Izlabo R scenāriju, ierakstot tanī skaitļus - 
un salīdzinot rezultātu ar doto 
bildīti. R scenāriju noglabā savā eksāmena direktorijā, un pievieno koda repozitorijam ar 
"Add" un "Commit".</p>


<h2>5.uzdevums: Vienkārša lineārā regresija</h2>

<p><b>Scenārijs:</b> Dotajā zīmējumā attēloti punkti, kuri parāda vairāku novērojumu rezultātus: 
kā y-parametrs atkarīgs no x-parametra. 
Ja mēs izdarām pieņēmumu (ne vienmēr šāds pieņēmums ir attaisnots) par 
to, ka y-parametram ir pārsvarā lineāra atkarība no x-parametra (plus vēl kaut kāds troksnis,
kas mūs neinteresē) - tad tas nozīmē, ka caur dotajiem punktiem, kuri stingri matemātiski 
sakot, neatrodas uz vienas taisnes, ir jānovelk taisne tā, lai attālumu kvadrātu summa
(visus attālumus mērot no taisnes līdz katram no punktiem pa vertikāli) būtu vismazākā 
iespējamā. Izrādās, ka šādu taisni var novilkt - un formulas ir dotas 
mūsu eksāmena sagataves failā 
<a href="http://java-eim.googlecode.com/svn/trunk/ddgatve-exam/script.R">šeit</a>. 


<p><b>Attēls:</b></p>

<p><img src="chart5-12.png"/></p>


<p><b>1.solis</b> Pielabot doto lineārās regresijas scenāriju - lai tas attēlotu 
Jūsu zīmējumā dotos punktus. Pēc tam šo scenāriju noglabājiet atsevišķā failā 
<b>script5.R</b> un pievienojiet savam repozitorijam ar "Add" un "Commit".</p>
 
 
<h2>6.Uzdevums: Normālais sadalījums</h2>

<p>Ķīmijas centralizētajā eksāmenā, kura rezultāti atbilst normālajam 
sadalījumam, rezultātu vidējā vērtība bija
&mu; = 87, bet dispersija bija &sigma; = 6. 
Kādai daļai eksaminējamo rezultāts bija starp 
84.6 un 93.9?</b>

<p><b>Attēls:</b></p>

<p><img src="chart6-12.png"/></p>

<p>Lai atrastu iekrāsoto laukumiņu zem zvanveida līknes (normālā sadalījuma 
blīvuma funkcijas), var izmantot <b>pnorm(x, mean=87, sd=6)</b>. 
Šī funkcija parāda, kāda ir varbūtība, ka normāli sadalīts gadījuma lielums pieņems
vērtību, kas ir mazāka nekā "x".
Savukārt, lai atrastu laukumiņu starp 84.6 un 93.9, ir jāatskaita divas
"pnorm" vērtības - t.i. zemāk dotajā zīmējumā ir divi zilie punkti, un laukumiņu izsaka
šo punktu y-koordinātu starpība. 
</p>

<p><img src="soln6-12.png"/></p>
 
<p><b>1.solis</b> Saglabāt scenāriju, kurš aprēķina iekrāsoto laukumiņu zem zvanveida līknes
atsevišķā failā - <b>script6.R</b> un pievienojiet savam repozitorijam ar "Add" un "Commit".</p>



<h2>7.Uzdevums: Gaidīšanas laiki</h2>

<p>Kādā valstī gatavo N = 1200 dažādus telefonu modeļus - 
visi tie ir vienlīdz izplatīti. Noskaidrot, cik cilvēku šajā valstī 
jāsastop, lai varbūtība viņu vidū atrast divus ar vienādiem 
telefonu modeļiem būtu lielāka par 0.5. (Var pieņemt, ka ikvienam ir telefons.)</p>

<p>Atgādinām, ka varbūtība, ka nejauši izvēloties k cilvēkus (k = 1,...,1200), 
varbūtība, ka viņiem visiem būs DAŽĀDI telefonu modeļi ir aprakstāma ar formulu:</p>

<p><img src="https://chart.googleapis.com/chart?cht=tx&chl=\frac{N\cdot(N-1)\cdot\ldots\cdot(N-k%2B1)}{N^k}=\frac{N}{N}\cdot\frac{N-1}{N}\cdot\ldots\cdot\frac{N-k%2B1}{N}"/></p>

<p>Šīs daļas skaitītājā uzrakstīts, cik dažādos veidos var izvēlēties k telefonus no N tā, 
lai tie visi būtu dažādi; daļas saucējā uzrakstīts kopējais veidu skaits, kādos
var izvēlēties telefonus. "Veiksmīgo" iznākumu skaitu dalot ar visu iznākumu skaitu, 
iegūstam varbūtību.</p>

<p><b>Ieteicamā risināšanas secība:</b></p>

<ol><li>Izmantojot operatoru ":" vai arī aritmētiskās progresijas 
funkciju <b>seq()</b>, izveidot vektoru x, 
kurā ierakstīti veselie skaitļi no 1200 līdz 1 dilstošā secībā.</li>
<li>Izmantojot atkārtošanas funkciju <b>rep()</b>, izveidot 
vektoru y, kurā ierakstīti 1200 vienādi veseli skaitļi, kas visi 
vienādi ar 1200</li>
<li>Izdalīt vektoru x ar vektoru y - un rezultātu piešķirot vektoram z,
tādējādi iegūstot visas augšminētajā formulā minētās daļas</li>
<li>Izmantojot "uzkrājošās reizināšanas" funkciju <b>cumprod()</b>, 
izveidot vektoru zz, kurš satur šādus locekļus: z[1], z[1]*z[2], z[1]*z[2]*z[3], 
utt. - līdz visbeidzot visu z vektora elementu reizinājumu.</li>
<li>Izmantojot funkciju <b>which()</b>, pārbaudīt, kuriem indeksiem vektora zz elementi 
ir mazāki par 0.5, un atrast vismazāko šādu indeksu.</li>
</ol>

<p><b>Piezīme:</b> Ņemot vērā, ka pie atrastā indeksa <b>k</b>
varbūtība tam, ka visi <b>k</b> sastaptie cilvēki būs ar dažādiem telefonu modeļiem, 
ir mazāka par 0.5; pretējā notikuma varbūtība (t.i. atrodas vismaz divi 
cilvēki, kuriem telefonu modeļi sakrīt) jau būs lielāka par 0.5.</p> 

<p><b>1.solis</b> Saglabāt R scenāriju 
<b>script7.R</b> un pievienot to savam repozitorijam ar "Add" un "Commit".</p>


<!-- 
<h2>8.Uzdevums: Funkciju grafiki</h2>

<p><img src="https://chart.googleapis.com/chart?cht=tx&chl=${urlProblem}" alt="${urlProblem}"/></p>

<p>Lai grafiski attēlotu augšminēto nevienādību sistēmu, 
uzzīmēt kopsalikumu ar divu funkciju grafikiem - pirmo zaļu, otro zilu</p>

<p><b>Pirmā funkcija:</b></p>

<p><img src="https://chart.googleapis.com/chart?cht=tx&chl=${urlEquationA}" alt="${urlEquationA}"/></p>

<p><b>Otrā funkcija:</b></p>

<p><img src="https://chart.googleapis.com/chart?cht=tx&chl=${urlEquationB}" alt="${urlEquationB}"/></p>

<p>Zīmēšanas intervāls: <img src="https://chart.googleapis.com/chart?cht=tx&chl=${urlInterval}" alt="${urlInterval}"/></p>

<p><b>1.solis</b> Saglabāt gan grafiku, gan zīmēšanas scenāriju divos atsevišķos failos
<b>chart7.png</b>
<b>script7.R</b> un pievienot tos savam repozitorijam ar "Add" un "Commit".</p>
-->


<p><b><a href="../de/dataproc-index.html">Uz sākumu</a></b></p>

</body>
</html>